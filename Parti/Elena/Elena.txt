FORO DI TRAIANO:
    Inaugurato nel 113 d.C., il Foro di Traiano fu costruito per celebrare le campagne di quest&#39;ultimo
    contro i daci, svoltesi tra 101 e 106 d.C. L’edificio, grande quanto tutti gli altri Fori messi insieme, fu
    pensato dall’imperatore per convincere i cittadini della sua romanità, essendo il primo imperatore
    spagnolo, incoronato per meriti e non per sangue. E infatti, a differenza degli altri Fori, lo spazio
    destinato all&#39;esaltazione personale era considerevolmente maggiore. La necessità primaria che
    spinse alla costruzione fu però quella di ampliare gli spazi disponibili per l’amministrazione della
    giustizia.
    Il Foro fu realizzato dall&#39;architetto greco Apollodoro di Damasco, uomo di fiducia che era stato al
    suo fianco durante molte campagne militari, e, grazie agli ingenti guadagni derivati dalla campagna
    di Dacia, fu per lui possibile non badare a spese.
    Il monumento era complessivamente lungo 300m e largo 185m e si disponeva a nord-ovest del
    Foro di Cesare e perpendicolarmente al Foro di Augusto.
    Il complesso veniva utilizzato per svariate funzioni: il ritrovamento nei Mercati di un’iscrizione
    dimostrava l’esistenza di un “procurator Fori Divi Traiani”, che doveva amministrare le attività che
    vi si svolgevano. Probabilmente, inoltre, una delle absidi della Basilica Ulpia aveva ereditato le
    funzioni dell&#39;Atrium Libertatis, dove si svolgevano le cerimonie di manomissione degli schiavi.
    Siamo anche a conoscenza del fatto che fu sede di cerimonie pubbliche di vario genere: per
    esempio vi furono promulgate numerose leggi e in un’occasione vennero distribuiti alcuni congiaria
    al popolo.
    Le basiliche, poi, erano tradizionalmente sede dei tribunali e dell&#39;attività giudiziaria, e a questo
    scopo potevano servire le absidi. Infine, in epoca tarda, nel Foro si tenevano lezioni e attività
    culturali, presumibilmente nelle esedre dei portici.
    L’ingresso principale doveva essere situato lungo il lato confinante con il Foro di Augusto, dove
    sono stati rinvenuti i resti di un portico colonnato.
    Il fulcro dell’intero monumento era una vasta piazza rettangolare chiusa sul fondo dalla Basilica
    Ulpia e pavimentata con lastre rettangolari di marmo bianco. Essa era delimitata da un porticato il
    cui perimetro era percorso da colonne e al centro vi era la statua di Traiano equestre, realizzata in
    bronzo nel periodo contemporaneo alla costruzione del Foro.
    I portici laterali, rialzati da due gradini rispetto alla quota della piazza, avevano una considerevole
    ampiezza. Vi si aprivano due ampie esedre semicircolari coperte, separate dai portici da un
    diaframma costituito da una fila di pilastri rettangolari. Probabilmente, come nel vicino Foro di
    Augusto, anche nelle esedre traianee erano collocate opere d&#39;arte, come testimonia il rinvenimento
    di tre statue acefale in marmo di Taso, leggermente più grandi delle dimensioni classiche: un
    loricato, un togato e un altro personaggio seduto, che dovevano probabilmente raffigurare
    personaggi di rango imperiale.
    Sul lato di fronte all’entrata, posta trasversalmente rispetto al Foro, era situata la Basilica Ulpia, di
    cui oggi si può vedere solo il troncone centrale, intitolata allo stesso Traiano, il cui nome completo
    era Marco Ulpio Traiano. Essa si apriva con tre ingressi a protiro e presentava una facciata
    parzialmente aperta, con un colonnato di ordine corinzio, articolata in tre avancorpi sporgenti:
    quello centrale tetrastilo e quelli laterali con due colonne.
    L’interno prevedeva un vasto spazio centrale, circondato sui quattro lati da 96 colonne e con fusti
    di ordine corinzio. La navata centrale era circondata ai lati da due navate ed era dotata di un
    secondo piano dove si poteva assistere ai processi che avevano sede probabilmente nelle absidi.
    Alle spalle della Basilica si trovavano due ampie sale ai lati del cortile in cui sorge la Colonna,
    probabilmente due biblioteche, una latina e una greca. Lì erano conservati, all&#39;epoca di Aureliano, i
    libri lintei (scritti dell’annalistica di Roma) e probabilmente i decreti dei pretori. I pavimenti erano a
    grandi lastre in granito grigio, con fasce in marmo giallo antico.
    Nello stretto cortile tra le due biblioteche si trovava la Colonna Traiana, l&#39;unico elemento giunto
    pressoché intatto del complesso del Foro.
    Quest’ultima, di quasi 30m, è una colonna in marmo con all’interno una scala a chiocciola che
    porta sino in sommità ed è suddivisa in tre parti:

    la prima, costituita dal basamento, contiene una camera funeraria e custodisce due urne d’oro che
    conservano le ceneri dell’imperatore e di sua moglie;
    segue un fusto composto da diciassette rocchi di marmo, separato dalla precedente sezione
    mediante un toro ornato di foglie d’alloro: qui sono collocati i bassorilievi atti a ricordare le vittoriose
    imprese militari di Traiano nei confronti dei daci;
    alla sommità si trova un capitello originariamente con una statua di Traiano, ma ora sostituita con
    una statua di San Pietro.
    All’imperatore fu dedicato un tempio, inaugurato da Adriano, che è stato posto in collegamento con
    il Foro, ma niente è finora noto del suo aspetto e della sua ubicazione. La teoria più accreditata lo
    collocava a nord della Colonna ma le indagini nei sotterranei degli edifici non hanno evidenziato
    alcuna traccia delle fondamenta.
    La decorazione del complesso forense era incentrata sulla celebrazione della vittoria ottenuta in
    Dacia . Di essa facevano parte le statue di Daci, i rilievi con armi, le iscrizioni in onore delle legioni
    nella Basilica Ulpia, il fregio della Colonna Traiana e il cosiddetto grande fregio di Traiano.
    Quest’ultimo era formato dai quattro grandi pannelli reimpiegati sull&#39;Arco di Costantino, due nel
    passaggio del fornice centrale e due in alto sull&#39;attico, per un&#39;altezza di 3 metri e una lunghezza di
    18 metri. Il fregio raffigurava le gesta dell&#39;imperatore Traiano al termine della conquista della Dacia,
    che culminava con un trionfo.
    Il fregio è stato confrontato coi rilievi della Colonna Traiana, ipotizzando la presenza della stessa
    mano d&#39;artista nelle due opere, a causa della forte similitudine di alcune scene, sebbene nel fregio
    manchino gli intenti di fedele ricostruzione storica degli avvenimenti. L&#39;artista, denominato
    “Maestro delle imprese di Traiano”, è stato identificato con lo stesso Apollodoro di Damasco. Se si
    tratta della stessa mano siamo comunque di fronte a due contenuti diversi: narrativo-cronistico
    l&#39;uno e celebrativo-simbolico l&#39;altro, espressi con linguaggi differenti, nonostante alcuni tratti
    comuni.


MERCATI DI TRAIANO:
    I Mercati di Traiano sono un complesso di edifici in laterizio che sfruttava tutti gli spazi disponibili,
    ricavati dal taglio delle pendici del Quirinale, e che prevedeva ambienti con piante diverse poste su
    sei livelli. Proprio grazie a questa articolazione era possibile passare dalla disposizione curvilinea
    dell&#39;esedra del Foro di Traiano, a quella rettilinea del tessuto urbano circostante.
    I lavori per la sua realizzazione iniziarono probabilmente fra il 94 ed il 95 d.C., durante l&#39;impero di
    Domiziano, ma l&#39;inaugurazione avvenne sotto il dominio di Traiano, per l’appunto, tra 112 e 113.
    Il complesso, che in origine si estendeva oltre i limiti dell&#39;attuale area archeologica, aveva come
    funzione primaria quella commerciale, che era stata connessa alle preoccupazioni di Traiano per la
    situazione annonaria della città: i Mercati erano stati interpretati quindi come finalizzati a rifornire
    meglio la capitale.
    Il monumento doveva però costituire una sorta di centro polifunzionale, dove si svolgevano attività
    pubbliche soprattutto di tipo amministrativo. La distribuzione degli ambienti, i loro collegamenti e
    l&#39;articolazione dei percorsi interni dovevano dipendere dalle diverse funzioni delle stanze, come
    uffici o archivi.
    Le aree erano edificate su sei livelli, tre superiori e tre inferiori, divisi dalla via Biberatica, ed erano
    collegate tra loro per lo più da scale. Ciò ha fatto pensare che i Mercati non fossero finalizzati a un
    uso prettamente commerciale a causa della difficoltà di carico e scarico merci. Bisogna però
    ricordare innanzitutto che il terreno era inclinato di 40m, essendo stata l’area ricavata dal Quirinale,
    e dunque era necessaria la presenza di scale, tanto più che per il trasporto i Romani disponevano
    di muli e schiavi; inoltre i Romani edificavano secondo standard consueti, e non avrebbero mai
    dato a edifici pubblici la forma di tabernae isolate tra loro e collegate solo nella via esterna; infine,
    a riprova di ciò vi è il fatto che il nome di via Biberatica, da “biber”, bibita, dimostrava l’evidente uso
    commerciale.

    3
    Partendo dal piano più basso dell’intera struttura si hanno, alle due estremità del Grande Emiciclo,
    al livello del Foro, due grandi aule semicircolari coperte da una semicupola, alle quali si poteva
    accedere mediante un ingresso centrale.
    L’Aula settentrionale, di maggiori dimensioni, si presenta con due file di finestre, mentre la porta di
    accesso centrale era all’interno fiancheggiata da due nicchie semicircolari. Si conservano tracce
    della pavimentazione marmorea, originariamente in lastre rettangolari e quadrangolari, e del
    rivestimento marmoreo parietale.
    L’Aula meridionale, dotata di una sola fila di tre grandi finestre e priva di nicchie all’interno, doveva
    presentarsi con un aspetto abbastanza simile a quello della sua gemella. I ritti, pali di sostegno,
    dimostrano una fondazione pre-traianea, mentre nella fase successiva le loro impronte vennero
    risarcite in laterizio. A questa medesima fase appartengono probabilmente la pavimentazione e il
    rivestimento parietale in lastre di marmo di cui si conservano scarse tracce.
    Il Grande Emiciclo costituisce la parte del complesso a più diretto contatto con il Foro di Traiano,
    come dimostra la particolare cura della muratura in laterizio e del sistema decorativo della facciata.
    Lo stesso andamento semicircolare è dovuto alla presenza della concentrica esedra del Foro, e
    contemporaneamente costituisce un mezzo per contenere il taglio delle pendici del colle.
    Al piano del Foro si aprono undici ambienti poco profondi, coperti da piccole volte a botte nascoste
    dalla tipica facciata a taberna. I vani sono pavimentati con mosaici a disegni geometrici in bianco e
    nero e le pareti conservano resti di affreschi, entrambi di età severiana. Si conservano tracce di
    mosaici con disegni simili e di una diversa decorazione affrescata di una fase precedente,
    probabilmente traianea.
    Al secondo piano un corridoio semi-anulare coperto da una volta a botte e pavimentato con opus
    spicatum, prende luce dalle finestre aperte in facciata.
    Il terzo piano presenta una terrazza esterna che costituiva probabilmente un percorso di servizio, e
    una serie di ambienti, per la maggior parte non conservati, aperti verso la via Biberatica.
    A nord del Grande Emiciclo, si ha il Piccolo Emiciclo, una struttura con ambienti disposti su tre
    livelli da una pianta simile.
    Al piano inferiore sono presenti dei vani voltati che si affacciano su un corridoio semicircolare,
    scarsamente illuminato, che prosegue rettilineo a nord. Vi si trovano altri vani e una scala che sale
    verso il piano superiore. Al secondo piano, che corrisponde al livello della via Biberatica, si ripete il
    corridoio ad andamento semicircolare, illuminato qui da ampie finestre. Un terzo piano è
    accessibile da una scala esterna e presenta ambienti che si aprono su un corridoio, mentre la
    parte settentrionale è attualmente sede di una scuola.
    Il percorso della via Biberatica rappresenta la cerniera tra la parte superiore e quella inferiore del
    complesso. Due scale disposte alle estremità assicurano i collegamenti verticali.
    Segue il Corpo Centrale, l’edificio che sorge tra la via Biberatica a valle e l’area del Giardino delle
    Milizie, con tre piani di ambienti e tabernae aperte sulla via Biberatica. La facciata sulla via
    Biberatica rappresenta al meglio le trasformazioni subite in epoca post-antica: alle strutture
    romane in laterizio, infatti, si sovrappone una parziale ricostruzione quattrocentesca, con muratura
    più irregolare e utilizzo di materiali di risulta.
    Gli ambienti del primo piano sono di forma irregolare, privi di tracce di porte antiche, e terminano
    con una sala semicircolare coperta da una semicupola ribassata.
    Al secondo piano sono presenti una sala absidata e ambienti di pianta irregolare ma
    particolarmente curati. Il terzo piano ripropone ambienti distribuiti in modo analogo, ma assai meno
    curati.
    Queste aree non comunicavano con l’edificio della Grande Aula, a differenza di oggi, infatti,
    l’accesso avveniva per mezzo di un portale sulla via della Torre.
    Lo spazio centrale della Grande Aula è fiancheggiato da ambienti disposti su tre livelli e coperti da
    volte a botte. Il piano terra dà direttamente sull’Aula settentrionale, mentre il secondo piano
    prevede corridoi scoperti delimitati da pilastri. Sul lato orientale è presente anche un terzo piano,
    con ambienti accessibili dalla scala dei piani superiori.

    4
    A monte degli edifici del Corpo Centrale e della Grande Aula si trova un percorso denominato “via
    della Torre”, i cui resti possono essere per la maggior parte attribuiti a un intervento di età
    severiana (fine del II secolo d.C.). Qui venne edificato nel Medioevo un monastero dedicato a
    Santa Caterina da Siena.